# Лабораторна робота № 6
## Проектування і аналіз алгоритмів внутрішнього сортування
**Мета роботи:** вивчити основні методи аналізу обчислювальної складності алгоритмів внутрішнього сортування і оцінити поріг їх ефективності.

### Завдання:
Згідно варіанту №6, виконати аналіз алгоритму сортування Шелла (d = послідовність Пратта) внутрішнього сортування на відповідність наступним властивостям:
* стійкість;
* «природність» поведінки (Adaptability);
* базуються на порівняннях;
* необхідність додаткової пам'яті (об'єму);
* необхідність в знаннях про структуру даних.

Записати алгоритм внутрішнього сортування за допомогою псевдокоду (чи іншого способу по вибору).
Провести аналіз часової складності в гіршому, кращому і середньому випадках та записати часову складність в асимптотичних оцінках.
Виконати програмну реалізацію алгоритму на будь-якій мові програмування з фіксацією часових характеристик оцінювання (кількість порівнянь, кількість перестановок, глибина рекурсивного поглиблення та інше в залежності від алгоритму).
Провести ряд випробувань алгоритму на масивах різної розмірності (10, 100, 1000, 5000, 10000, 20000, 50000 елементів) і різних наборів вхідних даних (впорядкований масив, зворотно упорядкований масив, масив випадкових чисел) і побудувати графіки залежності часових характеристик оцінювання від розмірності масиву, нанести на графік асимптотичну оцінку гіршого і кращого випадків для порівняння.

